# Sprint 1
Vad ska göras?
Under projektets inledande vecka ska gruppen bekanta sig med utvecklingsplattformen för Android. Målet är att under sprinten få en applikation där en användare kan påbörja skrivandet av en ny berättelse. Som användare ska en kunna skriva en text, trycka på knappen Send och texten ska adderas till den pågående berättelsen. Dock ska enbart en begränsad del av den tidigare texten synas. Detta för att hela berättelsen ska bli synlig för skaparna först efter att berättelsen är färdigställd. Applikationen ska också kunna kommunicera med andra användare så att texten kan skickas till nästa individ.
Ytterligare ett mål med veckans arbete är att gruppen ska få en ökad förståelse för Git och hur Scrum fungerar som arbetssätt. 

Hur gick det?
Gruppens medlemmar genomgick de första delarna i Androids developer utbildning för att bli vana vid Android Studio. En gemensam GitHub skapades där alla utom en i slutet av sprinten var anslutna och kunde göra commits. För att klara av att få till den önskade grundfunktionaliteten behövdes att delar av gruppens medlemmar läste in sig på relevanta klasser och därefter började koda. Applikationen fungerar och den önskade funktionaliteten finns även om det fortsatt är mycket kvar att göra. Dock så var det betydligt större utmaning att ansluta till ytterligare användare och att lagra den information som uppkommer under skrivandet. En av gruppens medlemmar fokuserar därför på hur en extern databas skulle kunna användas av projektet. 
